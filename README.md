# GEE-Agriculture-Gsinir
# Özet
Tarımsal alanlar, farklı coğrafyalardaki iklim, toprak yapısı ve morfolojisindeki değişikliklere karşı oldukça hassastır. Bu nedenle hassas tarım uygulama, yönetim ve planlama için tüm bu faktörlerin mekânsal-zamansal prensiplere göre analiz edilmesi gerekir. Uzaktan algılama, küresel konumlandırma sistemi (GNSS) ve coğrafi bilgi sistemi (GIS) gibi gelişmiş teknikler, bu faktörlerin birlikte değerlendirilmesine imkân vermektedir. Bilgisayar teknolojilerindeki gelişmeler de bu faktörlerin etkilerinin araştırılması için önem arz etmektedir. Özellikle yapay zekâ ve bilgisayarlı öğrenme teknikleriyle bölgesel eğitim verileriyle üretilmiş modeller, tarımsal kaynakların izlenmesi, tespit edilmesi ve potansiyel tarım arazilerinin biyoçeşitliliğe en uygun bitki tespitinin yapılmasında faydalı tekniklerdir.

Günümüzde çok çeşitli; mekâna ve zamana göre, radyometrik, multi-spektral bantlara sahip orta ve yüksek çözünürlüklerdeki çeşitli platformlar, farklı sensörleriyle elde edilebilecek veriler sayesinde, uzaktan algılama tekniğini büyük ölçekli uygulamalarda tarımsal kaynakların izlenmesinde en iyi veri kaynağı haline getirmektedir. Uzaktan algılama verileri, GIS ve yapay zekâ tekniklerinin entegre edilmesi, tarımsal alanların yönetiminde ve farklı araştırma projelerinin geliştirilmesinde önemli katkılar sağlayacaktır.

Bu proje kapsamında, Güneysınır ilçe Tarım ve Orman Müdürlüğü ile Selçuk Üniversitesi Güneysınır Meslek Yüksekokulu’nun ortaklaşa olarak yürüteceği, uzaktan algılama, GNSS, GIS ve yapay zekâ teknikleriyle tarımsal alanların tespit edilmesi ve tarımsal kaynaklar izlenebilecektir. Proje kapsamında ücretsiz uydu platformlarına ait 2020-2021-2022 verilerinin kullanılması planlanmaktadır. Ayrıca, yapay zekâ ve makine öğrenme teknikleri de kullanılarak, Güneysınır idari ilçe sınırlarındaki tarımsal alanların ortaya çıkarılması, yüz ölçümüyle oranlanması ve potansiyel tarım alanlarının tespit edilmesi amaçlanmaktadır
